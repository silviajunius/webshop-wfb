# Eindexamopdracht Web Frontend Basics

## Algemene opdrachtomschrijving
###	Situatieschets

Een zelfstandige (kruidenier, bakker, nagelstyliste, …) vraagt je om een website te bouwen waarop algemene info te vinden is, alsook een contactformulier en een webshop.

De volgende pagina’s zijn noodzakelijk:
* **Indexpagina**: welkomstpagina met in de spotlight algemene informatie over de diensten en producten van de zelfstandige, alsook een vergelijking met de concurrentie.
* **Webwinkel**: een pagina met een overzicht van minstens 20 producten in 4 categorieën met een korte beschrijving en prijs per product (minstens 5 producten per categorie).
* **Contact**: contactinformatie van de firma met een contactformulier

###	Onderwerp
Het staat je vrij om het onderwerp van jouw website in te vullen. Ter inspiratie vind je hieronder een lijst met eventuele onderwerpen:
Apotheker (verkoopt pillen, vitamines, zalven, medische thee, …), Bierbrouwer (verkoopt bieren, glazen, passende hapjes, …), Chocolatier (verkoopt chocolade, pralines, geschenkdozen, …), Drukker (verkoopt boeken, tijdschriften, flyers, geboortekaartjes, …), Elektricien (…), Fruitteler, Garagist, Hotelier, Juwelier, Loodgieter, Makelaar (huizen), Nagelstyliste, Opticien, Reisagent, Schoenmaker, Tuinman, Uurwerkwinkel, Viswinkel, Wijnboer, Antiquair, Bloemist, Fietsenmaker, Klusjesman, Fietsenhandelaar, Autodealer.

### Indienen
Je dient jouw uitwerking in via **Github Classrooms**. De link vind je op Leho bij de opdrachtomschrijving.
Vergeet niet om regelmatig te committen en pushen naar je repository en controleer of je project daadwerkelijk online staat. Enkel wat online staat wordt geëvalueerd!

## Technische (algemene) vereisten
- [ ]	Je maakt een **responsive layout met behulp van een CSS grid voor de algemene layout van de pagina’s** en gebruikt die consistent op alle pagina’s. Je website ziet er dus zowel op mobile, desktop als tablet goed uit en heeft indien nodig een andere structuur.

- [ ]	Je website gebruikt **eigen CSS**. Het gebruik van CSS Frameworks (Bootstrap, Bulma, …) is **niet toegelaten**.

- [ ]	De productenlijst(en) wordt vorm gegeven met behulp van een **CSS flexbox**.

- [ ]	Gebruik de HTML5 semantische tags waar nodig (bv. headers, footers, main, section, article,…)

- [ ]	Organiseer je afbeeldingen(*) en CSS- en HTML-bestanden in een **ordelijke mappenstructuur**.

- [ ]	Alle webpagina’s zijn in geldige HTML5 opgebouwd (gebruik een validator). 

- [ ]	Gebruik HTML coderingen voor speciale karakters © € … 

- [ ]	De webpagina’s zijn cross-browser en vertonen in alle moderne browsers een consistente weergave.

- [ ]	Er kan op elke pagina naar de andere pagina’s genavigeerd worden. Dit doe je door een navigatiebalk te voorzien via een lijst. Het moet op elke pagina duidelijk zijn op welke pagina de gebruiker zich bevindt. Doe dit door de actieve pagina te markeren m.b.v. een CSS klasse ‘active’.

- [ ]	Op één van de hoeken van de pagina staat een chatknop. Deze knop hoeft niet te werken, maar hij is steeds zichtbaar op dezelfde plaats, ook al wordt er gescrolled.

- [ ]	Onderaan elke pagina staat een disclaimer : “Dit is een virtuele oefenfirma. Informatie, transacties en goederen op deze website zijn fictief en hebben louter educatieve doeleinden.”

- [ ]	Plaats volgende copyrighttekst op elke pagina: “© [Naam] [Voornaam] – WFB@Home – Howest”

## Algemene design vereisten
De website is de online identiteit van het bedrijf en vereist dus een professionele look en een consistente huisstijl. Behalve de inhoud moet er dus ook een goed design gemaakt worden:

- [ ] Zorg voor een **consistent kleurenschema**. Gebruik deze kleuren op strategische plaatsen zodat de gebruiker overal de huisstijl herkent. Het is uiteraard toegestaan om extra kleuren toe te voegen. (wit, donkergrijs, zwart of kleuren uit een zelfgemaakt palet : http://colorschemedesigner.com) 

- [ ] Maak een **consistente look & feel** op elke pagina. Hoewel de inhoud van elke pagina anders is, moeten deze echt wel bij elkaar passen. De navigatie moet op dezelfde plaats terug te vinden zijn; layouts zijn gelijkaardig en er wordt weinig of niet afgeweken van het gekozen kleurenschema. 
Alle rest wordt overgelaten aan jouw creativiteit. Even geen inspiratie? Zoek gratis sjablonen online of bekijk jouw favoriete sites eens goed!

## Uitbreidingsmogelijkheiden
Uitbreidingen zijn uiteraard toegestaan. Hieronder een lijst van mogelijke onderwerpen waar je ook mee aan de slag kan gaan. **Deze punten zijn geenszins verplicht**, maar geven uiteraard jouw extra gemotiveerde inzet weer.

- [ ]	Je website is voorzien van een logo (dit mag tekst zijn) dat een **animatie** heeft.

- [ ]	Wanneer er over de een link in de navigatiebalk gehovered wordt, dan is er een **transitie** op het element.

- [ ]	Laat jouw creativiteit de loop. 

## Inhoudelijke uitwerking
Hieronder vind je voor elk van de drie pagina’s die jouw website bevat de concrete vereisten per pagina.

### Indexpagina
Dit is de welkomstpagina die volgende informatie bevat:

- [ ] Verwelkoming op de site

- [ ] Beschrijving van de firma

- [ ] Spotlight: Kies een of meer favoriete topics uit de lijst en plaats deze in de “spotlight” op de indexpagina. Link deze door naar de desbetreffende topic pagina. 

- [ ] Categorieën: Hier worden de verschillende categorieën van de webshop aangegeven waar de gebruiker kan naar doorlinken. Na het doorlinken worden de producten van de aangetikte categorie onmiddellijk op je juiste locatie getoond met de belangrijkste informatie.

- [ ] Een tabel waarin een vergelijking wordt gemaakt met de producten/diensten van jouw firma en die van de concurrentie.

### Pagina met webshop
De belangrijkste pagina van de volledige site. Op deze pagina kunnen potentiële klanten de aangeboden categorieën van de topics bekijken in detail. Het is dus enorm belangrijk dat de categorieën zeer professioneel en overzichtelijk worden gepresenteerd. 

- [ ] Er worden 20 producten in 4 categorieën getoond met een korte beschrijving en prijs per product (minstens 5 producten per categorie). Zoek hiervoor de nodige informatie online. (afbeeldingen, beschrijvingen,…).

- [ ] De producten staan binnen een **flexbox**. Het product zélf is dus een **flex item**.

- [ ] Gebruik passende semantische elementen binnen de webshop.

**Er dient geen “winkelkar” systeem of iets dergelijks ingebouwd te worden. Potentiële klanten moeten immers per e-mail contact opnemen met het bedrijf.**

### Contactpagina
Via deze pagina zullen potentiële klanten de gegevens vinden om contact op te nemen met de firma. Deze gegevens moeten correct en professioneel worden gepresenteerd. Dit omvat een formulier. Dat verstuurd wordt naar https://jkorpela.fi/cgi-bin/echo.cgi.

* Een verzend button
* Een reset button
* Een keuzelijst (bv.: voor de ‘reden van contact’, welk departement je wil aanspreken, …)
* Keuze m.b.v. radio buttons (bv.: keuze M/V/X, de categorie waarvoor je contact opneemt, …)
* Inputvelden om de klant terug te kunnen contacteren:
    * Familienaam
    * Voornaam
    * Adresgegevens
    * Telefoonnummer
    * E-mailadres (moet verplicht zijn en wordt gecontroleerd op geldigheid)
* Een inputelement voor de vraag van de klant (verplicht)

